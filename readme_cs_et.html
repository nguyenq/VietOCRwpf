<html>
<head>
<meta http-equiv="Content-Type" content="text/html; charset=utf-8">
<title>VietOCR.NET - .NET WPF GUI kasutajaliides Tesseracti tekstituvastusele</title>
</head>
<body>
    <div>
        <h2 align="center">VietOCR.NET</h2>
        <h3>KIRJELDUS</h3>
        <p><a href="http://vietocr.sourceforge.net/">VietOCR.NET</a>
            on .NET WPF kasutajaliides <a href="https://github.com/tesseract-ocr">Tesseracti tekstituvastusmootorile</a>, mis võimaldab tuvastada teksti tavalisematelt pildivormingutest
            ja mitmeleheküljelistelt piltidelt. Järeltöötlus võimaldab parandada vigasid,
            mis tulevad tekstituvastusel sageli ette ning niimoodi saad täpsema tulemuse.
            Programm töötab ka käsurealt.</p>
        <p>Nüüd on toetatud ka hulgitöötlus. Programm jälgib kausta pandud uusi faile, sooritab
neis automaatselt tekstittuvastuse ning paneb tulemuseks saadud failid väljundkausta.</p>
        <h3>SÜSTEEMINÕUDED</h3>
        <p><a href="https://dotnet.microsoft.com/download/dotnet-framework/net48">Microsoft .NET Framework 4.8</a>.</p>
        <p>Kui sulle näidatakse veateadet &quot;<i>Exception has been thrown by the target of an invocation</i>&quot;, siis palun paigalda
            <a href="https://visualstudio.microsoft.com/downloads/">Microsoft Visual C++ 2022 Redistributable Package</a>.</p>
        <h3>PAIGALDAMINE</h3>
        <p>Kui sul pole õigusi installida programme kausta <code>C:\Program Files</code>,
            siis saad paigaldamise ajal määrata mõne teise kausta.</p>
        <p>Skännimise tuge pakub Windowsi Image Acquisition Library v2.0.</p>
        <p>PDF tuge pakub <a href="http://www.ghostscript.com/">GPL Ghostscript</a>. Pärast selle teegi paigaldamist, veendu, et sünaamilise laadimise teek <code>gsdll64.dll</code> oleks süsteemi muutujates määratud seades <code>Path</code>            Ava Windows&#39; Control Panel &gt; System &gt; Advanced tab &gt; Environment Variables. Võid lisada <code>Path</code> muutuja väärtuse GS versioonile 10.02.1:</p>
        <blockquote>
            <p><code>;C:\Program Files\gs\gs10.02.1\bin</code></p>
        </blockquote>
        <p>Õigekirjakontrolli eest hoolitseb Hunspell, mille <a href="http://wiki.services.openoffice.org/wiki/Dictionaries">sõnastiku</a> failid (<code>.aff</code>, <code>.dic</code>) peaks olema pandud VietOCR kausta <code>dict</code>.</p>
        <h3>JUHENDID</h3>
        <p><a href="https://github.com/tesseract-ocr/tessdata">Tesseracti keelepakid</a>
            peaks lahti pakkima programmifailide alamkausta <code>tesseract</code>.
            Andmefailid, mille nimed algavad ISO639-3 koodidega, pannakse alamkausta <code>tessdata</code>.
            VietOCR võimaldab soovitud keelepakke alla laadida ja paigaldada kasutades
menüüs olevat valikut <em>Laadi keele andmed alla...</em>. Sõltuvalt kausta<code>tessdata</code>
asukohast võib juhtuda, et sa pead käivitama programmi administraatorina,
et saaksid allalaaditud andmed paigaldada süsteemikausta
nagu näiteks <code>C:\Program Files</code>.</p>
        <p>Vietnami keeleandmed on loodud fontidega Times New Roman, Arial, Verdana,
            ja Courier New. Seega töötab tekstituvastus paremini piltidel, millel on sarnased
            fondid. Teiste fontide puhul on tavaliselt vaja Tesseracti <a href="https://github.com/tesseract-ocr/tesseract/wiki/TrainingTesseract">õpetada</a>
neid fonte ära tundma ning luua teised keelepakid spetsiaalselt nende fontide jaoks.
            Viimases versioonis on ka keeleandmed  mõningate VNI ja TCVN3 (ABC) fontide
jaoks.</p>
        <p>Tekstituvastuse jaoks peaksid pildid olema skännitud vähemalt resolutsiooniga 200 DPI (punkti
tolli kohta) kuni 400 DPI ning ühevärvilisena (must-valge) või halltoonides. Kõrgema
resolutsiooniga skännimine ei anna tingimata paremat tulemust. Vietnami keele jaoks on täpsus
praegu kõrgem kui 97% ning järgmine Tesseracti versioon võib seda veelgi parandada. Isegi seda
arvesse võttes, sõltub tulemus siiski skännitud pildi kvaliteedist. Tüüpiline eelistus skännimise
jaoks on 300 DPI ja 1 bpp (bitti piksli kohta) must-valge või 8 bpp hallskaalas pakkimata
TIFF või PNG vorming.</p>
        <p><em>Ekraanipildi režiim</em> võimaldab paremini tuvastada madalama resolutsiooniga pilte nagu
            näiteks ekraanipildid, tõstes nende punktitiheduse 300 DPI-ni.</p>
        <p>Lisaks sisseehitatud teksti järeltöötluse algoritmile võid lisada oma kohandatud teksti asendamise
skeeme kasutades UTF-8 tabulaatoritega eraldatud tekstifaile nimega <code>x.DangAmbigs.txt</code>,
            kus x on ISO639-3 keelekood. Toetatud on lihtteksti asendused ja Regex asendused.</p>
        <p>Parameetritele <code>tessdata/configs/tess_configs</code> ja <code>tess_configvars</code> failidele
võib lisada parameetrid init-only ja non-init control, et muuta Tesseract&#39;i
            käitumist.</p>
        <p>Saadaval on mõned sisseehitatud tööriistad et liita kokku mitu pilti või PDF-faili üheks failiks,
            ei neid mugavalt tekstituvastuse toiminguteks kasutada või siis jagada liiga suur PDF-fail
            väiksemateks, et vältida mälupuudusest tekkinud veateateid.</p>
        <h3>JÄRELTÖÖTLUS</h3>
        <p>Tekstituvastusvead saab üldiselt jagada kolme kategooriasse. Paljud vead on seotud
suur-või väike tähtedega — näiteks: hOa, nhắC — mida võib kergesti parandada Unicode
tekstiredaktoritega. Mitmed teised tekstituvastuse vead on diakriitiliste märkide segamini
ajamine sellega sarnase kujuga märkidega nt. — huu – hưu, mang – marg, h0a – hoa, la – 1a,
uhìu - nhìn. Ka neid võib kergesti parandada õigekeelekontrolliga. Sisseehitatud järeltöötluse
funktsioon võib paljude selliste vigade puhul abiks olla.</p>
        <p>Viimase kategooria vigade parandamine on kõige raskem, kuna need on mõttega seotud vead,
mis tähendab, et need sõnad on sõnastikus olemas, aga need ei sobi tähenduse poolest konteksti.
Nt.— e.g., tinh – tình, vân – vấn. Selliste vigade parandamiseks peab tekstitoimetaja need üle
lugema ning vead ise käsitsi vastavalt algsele pildile parandama.</p>
        <p>Siin on juhendid, kuidas parandada esimesed kaks enamlevinud tekstituvastuse viga
kasutades sisseehitatud funktsionaalsust:</p>
        <ol style="margin-top: 0in" start="1" type="1">
<li>Grupeeri read. Read grupeeritakse lõikude järgi.
                Iga lõik pannakse eraldi ühele reale. Kasuta menüüs <i>Vorming</i> olevat
valikut <i>Eemalda reavahetused</i>. Pane tähele, et luuletuste jaoks pole see hea valik.</li>
            <li>Tee menüüst <i>Vorming</i> valik <i>Muuda tekstisuurust</i> ning sealt <i>
                    Suurtähed
                    lause alguses
                </i>, et parandada enimlevinud suutähtede probleemid. Tuvasta ülejäänud probleemid teksti üle vaadates.</li>
            <li>Paranda kirjavigu kasutades sisseehitatud <i>Õigekirjakontrolli</i>.</li>
        </ol>
<p>Ülaltoodud tööprotsessiga saab parandada enimlevinud vead.
            Ülejäänud vigu ei peaks olema väga palju, aga nende parandamine nõuab inimese poolt
 teksti üle vaatamist ja vajalike paranduste tegemist, et saada originaalile vastav tekstidokument</p>
        <p>Kui sul on veel küsimusi, siis palun postita need <a href="http://sourceforge.net/projects/vietocr/forums">VietOCR foorumisse</a>.</p>
        <hr>
</div>
</body>
</html>
